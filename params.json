{"name":"Informatyka w medycynie 2013/2014 ","tagline":"studia niestacjonarne","body":"## Harmonogram zajęć\r\n\r\n* 20.10.2013/27.10.2013 - podział na zespoły i wybór tematów\r\n* 03.11.2013/10.11.2013 - przygotowanie specyfikacji projektu wg wzoru poniżej **20% oceny**\r\n* 14.12.2013 - weryfikacja pierwszego etapu, konsultacje **20% oceny**\r\n* 12.01.2014 - weryfikacja drugiego etapu, prezentacje wg wzoru poniżej **60% oceny**\r\n\r\n## Tematy\r\n\r\n1. Prosty system do telekonsultacji medycznych, umożliwiający równoległą konsultację przypadku przez kilku lekarzy. Aplikacja umożliwia utworzenie sesji konsultacyjnej, wgrywanie zdjęć (np. tomograficznych), wspólne przeglądanie zdjęć, zaznaczanie wybranych obszarów na zdjęciach i komentowanie ich za pomocą czatu tekstowego. Zaznaczenia wprowadzane na zdjęciu mają być widoczne dla wszystkich uczestników konsultacji. Projekt zakłada także zapamiętywanie i przeglądania historii konsultacji w ramach danej sesji (dzięki temu użytkownicy podłączający się później będą mieli wgląd we wcześniejszą dyskusję). Technologia dowolna, wybrana przez zespół projektowy.\r\n**3 osoby**\r\n\r\n2. Utworzenie SQLowej lub NoSQLowej (np. MongoDB) bazy danych pacjentów na serwerze, przechowującej informacje liczbowe (np. wyniki badań laboratoryjnych), tekstowe (np. historia choroby) i obrazowe (np. zdjęcia rentgenowskie). Aplikacja na platformę mobilną umożliwiająca odpytywanie bazy danych oraz przeglądanie i modyfikowanie jej zawartości. Technologia dowolna, wybrana przez zespół projektowy. Aplikacja mobilna na platformę Android, iPhone lub Windows Phone 7/7.5.\r\n**2-3 osoby**\r\n\r\n3. Narzędzie przetwarzania obrazów medycznych 2D na kartach graficznych (wykorzystanie środowiska CUDA lub OpenCl).\r\n**1 osoba** (możliwość zaproponowania tematu dla kilku osób)\r\n\r\n4. Aplikacja na platformę mobilną umożliwiająca właścicielowi telefonu z GPS wyszukanie położonych w pobliżu aptek. Projekt zakłada stworzenie aplikacji serwerowej z bazą GIS dostępnych aptek (możliwość wykorzystania np. bazy danych PostGIS lub MongoDB), do której odwołuje się aplikacja mobilna. Program na platformę Android, iPhone lub Windows Phone 7/7.5.\r\n**2 osoby**\r\n\r\n5. Wyszukiwarka artykułów medycznych (dotyczących wybranej dziedziny medycyny) oparta o indeksowanie PubMed. Projekt zakłada stworzenie bazy danych na podstawie PubMed, zawierającej opisy artykułów i umożliwiającej wyszukiwanie artykułów i ich sortowanie według:\r\n    - wskaźnika istotności czasopism w których się ukazały (impact factor)\r\n    - typu artykułu: przeglądowy lub badawczy\r\n    - występowania w bazie PubMed Central, udostępniającej całość artykułów\r\n\r\n    Dodatkowo, projekt zakłada stworzenie modułu umożliwiającego cykliczną aktualizację bazy danych. W celu wykorzystania usług udostępnionych przez PubMed zakłada się wykorzystanie usług z pakietu [Entrez Programming Utilities](http://www.ncbi.nlm.nih.gov/books/NBK25501/). \r\nTechnologia dowolna, wybrana przez zespół projektowy.\r\n**2-3 osoby**\r\n\r\n6. Program do rejestrowania przebiegniętej trasy. Zadaniem aplikacji jest wykorzystanie odczytów z wbudowanych w telefon komórkowy urządzeń (GPS, akcelerometr) w celu rejestrowania pokonywanej przez właściciela trasy. Aplikacja komórkowa powinna udostępniać podstawowe informacje na temat pokonywanej trasy oraz umożliwiać upload danych do internetu. Użytkownik może odczytać informacje oraz statystyki temat swoich biegów (np. średnia prędkość), np. poprzez portal WWW. Aplikacja mobilna na platformę Android, iPhone lub Windows Phone 7/7.5.\r\n**2 osoby**\r\n\r\n7. Wykorzystanie uczenia maszynowego do diagnozowania pacjentów. Projekt zakłada przetestowanie i porównanie kilku klasyfikatorów (wykorzystanie środowiska WEKA) w celu wybrania najskuteczniejszego klasyfikatora dla wybranych problemów medycznych, oraz stworzenie aplikacji (Java) do klasyfikowania nowych pacjentów za pomocą uzyskanego klasyfikatora. \r\n**1-2 osoby**\r\n\r\n8. Baza danych pacjentów umożliwiająca wyszukiwanie przez lekarza podobnych przypadków i wizualizację odległości (podobieństwa) przypadków.\r\n**1 osoba**\r\n\r\n9. System udostępniający informacje na temat leków. Podstawowe informacje, dane dotyczące refundacji, funkcjonalność wyszukiwania leków. Klient Android + aplikacja serwerowa, komunikacja po web serwisach. Wymagana rzeczywista baza leków.\r\n**2 osoby**\r\n\r\n10. Elektroniczna Recepta. Platforma umożliwiająca wystawianie elektronicznych recept. Aplikacja webowa/desktopowa dla lekarzy i farmaceutów. Wymagana rzeczywista baza leków. \r\n**2 osoby**\r\n\r\n11. Wyszukiwanie w tekście pojęć z polskiej wersji słownika [MeSH](http://www.mesh.pl/). Należy zaimplementować elementy takie jak: \r\n    - wykrywanie zdań i ich części,\r\n    - stemming/lematyzacja oraz usuwanie stop words,\r\n    - dopasowywanie tokenów do pojęć.\r\n\r\n    **2 osoby**\r\n\r\n12. System do monitorowania ciśnienia krwi i tętna. System powinien pozwalać na monitorowanie ciśnienia w założonym okresie (np. przez tydzień, 2x dziennie, o 8:00 i 21:00) oraz mieć architekturę klient-serwer. Klient (na urządzeniu mobilnym, np. Android, iPhone) powinien przypominać o konieczności dokonania pomiaru, pozwalać na wprowadzenie pomiaru oraz na przeglądanie i wizualizację pomiarów. Serwer również powinien przechowywać i wizualizować pomiary, pozwalać na ich wprowadzenie oraz na wydrukowanie zbiorczych wyników (aby zabrać je np. na badania kontrolne). Plus za zastąpienie zwykłej bazy danych arkuszem Google Docs lub wykorzystanie [MS Healthvault](https://www.healthvault.com/pl/en). \r\n**2 osoby**\r\n\r\n13. Elektroniczna książeczka zdrowia dziecka, czyli system webowo-mobilny dla lekarzy i rodziców. System pozwalałby na wprowadzanie typowych informacji (przez lekarza/pielęgniarkę) oraz ich oglądanie (przez rodziców). Mógłby też zawierać przypomnienia o typowych badaniach (np. bilans dwulatka) i szczepieniach.\r\n**2 osoby**\r\n\r\n14. Protokół HL7 w praktyce - komunikacja między przychodnią a laboratorium diagnostycznym. Celem projektu jest zaimplementowanie 2 komunikujących się ze sobą programów: po stronie przychodni, umożliwiającego zlecanie badań i przyjmowanie wyników oraz po stronie laboratorium, umożliwiającego odbieranie zleceń i wysyłanie wyników. Protokół komunikacyjny to HL7 po TCP/IP. Przychodnia łączy się pod wskazany IP oraz port laboratorium w celu wysłania zlecenia. Po pewnym czasie laboratorium łączy się pod IP oraz port zdefiniowany dla przychodni i odsyła wyniki. **2 osoby**\r\n\r\n\r\n## Wzór specyfikacji projektu\r\n\r\nSpecyfikację proszę zamieścić w pliku README.md repozytorium projektu.\r\n\r\n***\r\n\r\n### Tytuł projektu\r\n\r\n#### Członkowie zespołu\r\n* imię, nazwisko, nr indeksu, email\r\n \r\n#### Krótki opis projektu\r\n5-10 zdań opisujących główny cel i charakter projektu; np. typ aplikacji (desktopowa, webowa, na komórkę, itp.), powiązanie z informatyką medyczną, scenariusz użycia, itp. Proszę nie przepisywać tutaj podanego przeze mnie opisu projektu -- ma on stanowić jedynie pewien punkt wyjścia i inspirację. Zadaniem zespołu jest go doprecyzować.\r\n \r\n#### Założona funkcjonalność po pierwszym etapie\r\n* w punktach; każda funkcja wymaga 1-2 zdań opisu\r\n \r\n#### Zakładana funkcjonalność wersji końcowej\r\n* w punktach, przyrostowo względem prototypu\r\n \r\n#### Opis architektury\r\n* na wysokim poziomie ogólności, bez szczegółów, plus za diagram\r\n\r\n#### Podział zadań w zespole\r\n* ogólny podział zadań między członków zespołu \r\n\r\n#### Przewidywane środowisko realizacji projektu\r\n* w punktach\r\n* język programowania\r\n* wykorzystywane biblioteki\r\n* wykorzystywane standardy\r\n* krótkie uzasadnienie wyboru technologii\r\n\r\n#### Przewidywane trudności i problemy\r\n* w punktach, jeśli występują\r\n\r\n***\r\n\r\n## Wzór prezentacji końcowej\r\n\r\nKrótka (ok. 15 min) prezentacja na temat swojego projektu. Na prezentacji powinno się znaleźć:\r\n- temat i zakres projektu, autorzy (2 min)\r\n- przedstawienie rozwiązania (zrzuty ekranu lub krótkie demo) (5 min)\r\n- omówienie sposobu rozwiązania (architektura aplikacji, wykorzystane biblioteki, frameworki, technologie, itp.) (5 min)\r\n- wrażenia z prac nad projektem: co sprawiło największe trudności, które decyzje projektowe były trafione, a które niekoniecznie, jak pracowało się z wykorzystanymi technologiami, itd. (3 min)\r\n\r\n## Zasady oceniania\r\n\r\nProjekt powinien spełniać założenia ze specyfikacji i zostać ukończony w terminie. Ocenie podlega nie tylko efekt końcowy, czyli np. działająca aplikacja, ale również kod źródłowy, dokumentacja, testy jednostkowe, itp. W związku z tym kod należy regularnie commitować do repozytorium projektu (nie przejdą tłumaczenia w stylu \"pracowaliśmy nad projektem 2 miesiące, ale nie zdążyliśmy, a wszystkie commity są z ostatniej nocy, bo zapomnieliśmy commitować\"). Lepiej oceniony będzie wysokiej jakości projekt o mniejszym zakresie niż rozbudowany projekt zaimplementowany kiepsko.\r\n\r\nPlusy za:\r\n* stosowanie nowoczesnych technologii programistycznych (webservices, NoSQL, cloud-computing, [PaaS](http://en.wikipedia.org/wiki/Platform_as_a_service), [SaaS](http://en.wikipedia.org/wiki/Software_as_a_service), OAuth, nowoczesne języki programowania, itp.)\r\n* dobre wykorzystanie istniejących bibliotek i frameworków\r\n* przemyślaną strukturę kodu źródłowego (podział na warstwy, [SRP](http://en.wikipedia.org/wiki/Single_responsibility_principle), [DRY](http://en.wikipedia.org/wiki/Don't_repeat_yourself), itp.)\r\n* testy jednostkowe, integracyjne, itp.\r\n* sensowne komentarze (np. opisujące intencje, wyjaśniające skomplikowany kod)\r\n\r\nMinusy za:\r\n* stosowanie archaicznych technologii programistycznych (np. Windows Forms, trochę PHP)\r\n* brak logicznej struktury w kodzie (np. brak sensownego podziału na klasy)\r\n* brak korzystania z bibliotek (nie ma sensu samemu implementować funkcji jeżeli można wykorzystać gotową bibliotekę)\r\n* niechlujny kod (źle sformatowany, niezgodny ze standardami dla danego języka programowania, pisany po polsku, itp.)\r\n* bałagan w repozytorium (np. zbędne pliki binarne, automatycznie generowane pliki, stare, nieużywane klasy, itp.)\r\n* rażące błędy (np. podatność na SQL injection)\r\n* bezsensowne komentarze (np. \"return 1; # returns 1\")\r\n\r\n## Kontakt\r\n\r\nBartosz Kukawka (bartosz.kukawka@cs.put.poznan.pl)\r\n\r\nkonsultacje po uzgodnieniu mailowym w budynku \"Baszta\" (wyjść z CW przy FreshWayu, skręcić w lewo i drzwi po prawej stronie)","google":"","note":"Don't delete this file! It's used internally to help with page regeneration."}